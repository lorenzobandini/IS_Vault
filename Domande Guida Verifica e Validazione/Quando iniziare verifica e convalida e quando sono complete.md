Il testing non è una fase finale dello sviluppo software. L'esecuzione dei test è solo una piccola parte del processo di verifica e convalida.
Il processo di verifica e convalida inizia non appena decidiamo di creare un prodotto software e durano molto oltre la consegna dei prodotti, per tutto il tempo in cui il software è in uso per far fronte alle evoluzioni e agli adattamenti alle nuove condizioni.

La verifica e convalida inizia con lo [[Studio di fattibilità]] che tiene conto delle qualità richieste e dell'impatto sul costo complessivo.

In questa fase, le attività correlate alla qualità comprendono:
- Analisi del rischio
- Definizione delle misure necessarie per valutare e controllare la qualità in ogni stadio di sviluppo
- Valutazione dell'impatto di nuove funzionalità e nuovi requisiti di qualità
- Valutazione economica delle attività di controllo della qualità quali costi e tempi di sviluppo

Dopo il rilascio le attività di manutenzione comprendono:
- Analisi delle modifiche ed estensioni
- Generazione di nuove suite di test per funzionalità aggiuntive
- Riesecuzione dei test per verificare la non regressione delle funzionalità del software dopo le modifiche e le estensioni
- Rilevamento e analisi dei guasti