Prima è necessario fare uno [[Studio di Fattibilità]].

L'attività consiste nello studiare e definire il problema da risolvere:
- Per capire cosa deve essere realizzato
- Per documentare cosa deve essere realizzato
- Per negoziazioni committente/fornitore

L'analisi dei requisiti è il processo di studio e analisi delle esigenze del committente e dell'utente per giungere alla definizione del dominio del problema e dei requisiti del sistema.

Gli obiettivi sono:
- Scoprire i confini del nuovo sistema o software e il modo in cui deve interagire con il suo ambiente
- Individuare e risolvere i difetti dei requisiti come ambiguità e conflitti
- Negoziare le proprietà con gli [[Stakeholders]]
- Elaborare i requisiti del sistema, definiti nel documento dei requisiti, in modo che i manager possano fornire stime realistiche del progetto e gli sviluppatori possano progettare, implementare e testare
- Classificare le informazioni sui requisiti in varie categorie e assegnare i requisisti ai sottosistemi
- Definire e realizzare i requisiti di qualità

Ricordiamo dalle [[Analisi dello Standish Group]] che requisiti e specifiche incomplete fanno parte delle principali cause di fallimento di progetti.
Inoltre correggere errori cambia costo a seconda di quale fase sta il progetto.

| **Fase**                 | **Costo** |
| -------------------- | ----- |
| Analisi Requisiti    | 1     |
| Progettazione        | 5     |
| Codifica             | 10    |
| Test di unità        | 20    |
| Test di accettazione | 50    |
| Operazione           | 100   |

Il prodotto dell'attività di analisi è un documento che descrive il [[Dominio]] del sistema da realizzare e i [[Requisiti]] dell'utente, opzionalmente anche il manuale utente e casi di test.

Per descrivere i requisiti esistono due approcci differenti:
- Linguaggio naturale: Glossario e specifica dei requisiti funzionali e non funzionali
- Linguaggi grafici ([[UML]]): [[Modello]] del dominio e casi d'uso per descrivere i requisiti funzionali

Per i requisiti viene scritto un documento dei requisiti che elenca i requisiti che il sistema deve soddisfare fungendo anche da contratto tra sviluppatore e committente specificando anche una deadline per la consegna del prodotto

L'analisi dei requisiti è formata da 5 passi:
- [[Acquisizione]]
- [[Elaborazione]]
- [[Convalida]]
- [[Negoziazione]]
- [[Gestione]]

Il documento dei requisiti normalmente precede la stipula del contratto, e ne è parte integrante.

Per comprendere e documentare le esigenze degli utenti e dei clienti vengono usati [[Casi d'uso]] e [[User Stories]]
